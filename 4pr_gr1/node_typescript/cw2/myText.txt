ORP Kaszub – współczesna polska korweta 
zwalczania okrętów podwodnych, pierwotnie 
klasyfikowana jako dozorowiec. Jedyny okręt projektu 620, 
trzeci okręt Marynarki Wojennej noszący tę nazwę. 
Pierwszy zbudowany w Polsce oceaniczny okręt bojowy. 
Budowę rozpoczęto w 1983 roku, 
a do służby wszedł 15 marca 1987 roku. 
Okręt należał do 9. Flotylli Obrony Wybrzeża w Helu. 
W 2011 roku włączony został do Dywizjonu Okrętów Bojowych 
w Gdyni Oksywiu. Okręt ma niecałe 1200 ton wyporności 
i 82,3 m długości, napędzany jest silnikami spalinowymi 
w systemie CODAD, pozwalającymi na osiąganie prędkości 
26 węzłów. Uzbrojenie stanowi armata uniwersalna kalibru 
76 mm AK-176M, małokalibrowe działka przeciwlotnicze, 
wyrzutnie torped przeciw okrętom podwodnym i rakietowych 
bomb głębinowych. Załoga okrętu liczy 80 osób. 
Składa się na nią 9 oficerów, 8 chorążych, 13 podoficerów zawodowych oraz 50 marynarzy